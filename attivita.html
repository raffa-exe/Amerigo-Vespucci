<html>
    <head>
        <title>Addestramento</title>
        <link rel="stylesheet" href="stile.css">
        <link rel="preconnect" href="https://fonts.gstatic.com" crossorigin>
        <link href="https://fonts.googleapis.com/css2?family=Inria+Serif:wght@400;700&display=swap" rel="stylesheet">
    </head>
    <body>
        <header>
            <span id="verde"></span>
            <span id="bianco"></span>
            <span id="rosso"></span>
            <a href="index.html"><img id="marchio" src="img/marchio.png"></a>
            <h1 id="nome">AMERIGO VESPUCCI</h1>
            <p id="motto">"NON CHI COMINCIA MA QUEL CHE PERSEVERA"</p>
            <nav>
                <li><span><a href="storia.html">Storia</a></span></li>
                <li><span><a href="struttura.html">Struttura</a></span></li>
                <li><span><a href="attivita.html">Addestramento</a></span></li>
                <li><span><a href="viaggi.html">Viaggi</a></span></li>
                <li><span><a href="letture.html">Letture</a></span></li>
                <li><span><a href="contatti.html">Contatti</a></span></li>
            </nav>
        </header>

        
<div class="Testo">
<h1>ADDESTRAMENTO A BORDO</h1><br>
<p>Dalla sua entrata in servizio la Nave ha svolto ogni anno attività addestrativa (ad eccezione del 1940, a causa degli eventi bellici, e degli anni 1964, 1973 e 1997, per lavori straordinari), principalmente a favore degli allievi dell'Accademia Navale, ma anche degli allievi del Collegio Navale, ora Scuola Navale Militare "Francesco Morosini", degli allievi nocchieri, nonché di giovani facenti parte di associazioni veliche, quali la Lega Navale Italiana, la Sail Training Association - Italia ed anche l’ANMI.<br>
<br>
Oltre a numerose brevi campagne in Mediterraneo, effettuate per lo più nel periodo primaverile e autunnale, da quella del 1931 a quella del 2013 l'Amerigo Vespucci ha effettuato ben 86 Campagne di Istruzione a favore degli Allievi della 1ª Classe dell'Accademia Navale, di cui 45 in Nord Europa, 26 in Mediterraneo, 4 in Atlantico Orientale, 8 in Nord America, 1 in Sud America e 2 nell'ambito dell’unica circumnavigazione del globo, compiuta tra il maggio 2002 ed il settembre 2003, periodo nel quale la Nave è stata coinvolta nelle attività connesse con l’edizione della America’s Cup del 2003 in Nuova Zelanda. Le Campagne di Istruzione, svolte nel periodo estivo, hanno una durata media di tre mesi e toccano per lo più porti esteri; durante tali Campagne, quindi, l'attività della Nave, eminentemente formativa-addestrativa, si arricchisce dell'aspetto di presenza e rappresentanza (quale la Naval Diplomacy), contribuendo ad affermare l'immagine nazionale e della Marina Militare all'estero.<br>
<br>        
Per quanto attiene l'aspetto formativo-addestrativo, agli Allievi imbarcati vengono impartite le norme basilari del vivere per mare, come pure le competenze più specifiche nei vari settori: marinaresco, condotta dell'unità (compreso l'utilizzo del sestante per effettuare il punto nave), condotta dell'apparato motore ed ausiliari, gestione delle problematiche di tipo logistico, amministrativo e sanitario. A tale scopo, oltre all'attività pratica, vengono organizzate conferenze e lezioni tenute dai membri dell'equipaggio più esperti; il livello di apprendimento viene poi accertato alla fine della Campagna a mezzo di verifiche scritte ed orali.
</p>
</div>

<div class="Immagini">
<img src="img/addestramento1.png">
</div>

<div class="Testo">
<h2>Attività addestrativa</h2><br>
<p>Ogni anno tra i 120 e i 130 allievi salgono
    a bordo di nave Vespucci nel periodo della Campagna di istruzione, che ha una durata complessiva di oltre 100 giorni e va da giugno a
    settembre. Le settimane di navigazione che costituiscono la vera e propria Campagna vengono
    dedicate all’addestramento degli allievi della Prima classe del Corso normale dell’Accademia
    navale di Livorno, che è un ente universitario
    militare per la formazione di ufficiali  in servizio permanente effettivo; sono precedute dalla
    Pre-campagna, della durata di circa un mese, e
    seguite dalla Post-campagna, anch’essa della
    durata di circa un mese.<br>
    <br>
    Durante la Pre-campagna la nave ospita ad
    anni alterni allievi della Scuola Navale Militare
    Francesco Morosini di Venezia (scuola secondaria superiore nota anche come Collegio navale)
    e allievi volontari in ferma prefissata di 4 anni
    (VFP4) della Scuola Sottufficiali di Taranto e
    La Maddalena: un anno gli allievi del Collegio
    navale per due settimane e l’anno successivo
    i volontari della Scuola Sottufficiali per tre o
    quattro settimane.<br>
    <br>
    All’avvicinarsi di settembre, tra
    un turno di guardia e l’altro, si intensificano le ore di studio in
    preparazione dell’esame finale.<br>
    <br>
    A fine campagna gli allievi
    dedicano tre giorni a scegliere
    per il loro corso un nome e un
    motto, a cucire una bandiera e
    a inventare un urlo composto di
    parole di tutti i dialetti e le lingue dei partecipanti. Lo lanceranno
    abbracciati nella cerimonia che chiude la Campagna, prima della
    tradizionale salita a riva finale della bandiera.<br>
    <br>
    <br>
    <h2>Routine degli allievi</h2><br>
<p>
    La giornata tipica degli allievi dell’Accademia
    navale inizia puntualmente alle 06:50 con le
    parole pronunciate dalla Rete Ordini Collettivi (ROC): «Sveglia equipaggio, sveglia equipaggio». In realtà, gran parte di loro è già operativa da qualche ora: una delle tre squadre in cui
    sono suddivisi gli allievi sta per ultimare il proprio servizio di guardia della durata complessiva di 4 ore, mentre un’altra squadra ha appena
    terminato un periodo di condizionamento fisico.
     In questo modo, ognuna delle tre squadre può approfondire la conoscenza della nave e dei ruoli di bordo.<br>
     <br>
    Dopo aver consumato la colazione, alle 08:05,
    le squadre non impiegate nel servizio di guardia si riuniscono in coperta per la quotidiana
    assemblea presieduta dal Comandante al Corso
    e coordinata dagli ufficiali sottordini e dai sottufficiali inquadratori, che danno agli allievi direttive e indicazioni circa le attività da svolgere
    in giornata. Al termine dell’assemblea l’attività
    entra nel vivo con l’inizio del posto di rassetto
    e pulizia dei locali comuni, come le mense, i
    bagni e i corridoi della nave scuola.<br> 
    <br>
    Sono le 10:30 circa e le attività da svolgere
    sono ancora molteplici: le manovre alle vele e
    l’attività in alberata, la preparazione fisica, le
    lezioni di inglese, la navigazione e i briefing
    tecnici e operativi tenuti dagli ufficiali di bordo
    che, da ex frequentatori dell’Accademia navale,
    ora si trovano a trasmettere ai più giovani le
    conoscenze apprese con l’esperienza. Si tratta
    di attività caratterizzanti e altamente formative
     che si susseguono senza soluzione di continuità
    anche nel pomeriggio, dopo una breve ma rigenerante pausa pranzo.<br>
    <br>
    Dopo cena, attorno alle ore 21:00, comunque
    dopo il calare del sole, vengono effettuate
    esercitazioni di osservazioni astronomiche che
    consentono di calcolare il “punto nave astronomico”, funzionale a individuare la posizione geografica dell’unità.<br>
    <br>
    Terminate le osservazioni, l’orologio segna pressappoco le 23:30 e per gli allievi è il momento di
    approntare le amache e andare a dormire. Solo
    una delle tre squadre potrà, però, riposare. Per un’altra squadra inizia, sul cassero, una lezione
    di riconoscimento stellare con approfondimenti
    sulla collocazione di astri e costellazioni nella
    volta celeste. Per la terza è invece il momento
    di iniziare il turno di guardia notturno.<br>
    <br>
    Ci
    sono anche le soste in porto, in occasione delle
    quali gli allievi, oltre a svolgere regolarmente i
    servizi di guardia, accompagnano il Comandante del Vespucci durante le visite protocollari,
    oppure accolgono la popolazione civile in visita
    alla nave scuola.
</p>
</div>

<div class="Immagini">
<img src="img/addestramento2.png">
</div>

        
<footer>
    <span id="marrone"></span>
    <span class="nero"></span>
    <span class="bianco">
        <span class="primo"></span>
        <span class="secondo"></span>
        <span class="terzo"></span>
        <span class="quarto"></span>
        <span class="quinto"></span>
        <span class="sesto"></span>
    </span>
    <span class="nero2"></span>
    <span class="bianco2">
        <span class="primo"></span>
        <span class="secondo"></span>
        <span class="terzo"></span>
        <span class="quarto"></span>
        <span class="quinto"></span>
        <span class="sesto"></span>
    </span>
    <span id="ultimo">
        <h1 id="nome">AMERIGO VESPUCCI</h1>
        <p id="motto">"NON CHI COMINCIA MA QUEL CHE PERSEVERA"</p>
        <a href="chisiamo.html" class="chisiamo"><img src="icons/noi.png">&nbsp Chi siamo</a>
        <a href="info.html" class="info"><img src="icons/i.png">&nbsp Info visite</a>
        <p class="credits">www.amerigovespucci.it @ All Right Reserved 2024 Sito web realizzato da <b>Raffaele Gianmarco Vespucci</b> e <b>Emanuele Simone Alaimo</b></p>
    </span>
</footer>        

        
<script src="main.js"></script> 
</body>
</html>
